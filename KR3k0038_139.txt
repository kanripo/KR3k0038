# -*- mode: mandoku-view; -*-
#+TITLE: 翰苑新書
#+DATE: 2015-08-24 23:31:44.954431
#+PROPERTY: ID KR3k0038
#+PROPERTY: BASEEDITION WYG    
#+PROPERTY: JUAN 續集卷二十五
<pb:KR3k0038_WYG_139-1a>¶
欽定四庫全書¶
　翰&KR0080;新書續集卷二十五¶
　　學職類¶
　　　謝永州鄭學諭　　　　　　李梅亭¶
一聽履聲已喜似人之見載披手筆更欽博我之文得¶
非所蒙願竊有復恭惟某官學探聖瀆秀出愚溪窮司¶
農之經諒皆殫洽客廣文之舍大似淹囘佇即摘髭亟¶
其奮翼某不能教冑有負轉丞儻簿書獄訟之餘其交¶
<pb:KR3k0038_WYG_139-1b>¶
以道則道德性命之理當誦所聞¶
　　　謝張學諭　　　　　　　　　李梅亭¶
吟墻竹之公事自分丞聾聞泮林之好音還成伎癢亟¶
裁四六就謝萬分恭惟某官氣韻淑均風猷膚敏尋西¶
塞桃花之鱖豈其河鯉之逢思東吳蓴菜之鱸行矣溟¶
鯤之化無厭俗情之傲贅即觀鄉賦之㧞尤某聊爾治¶
中奚勞賀上膺何如昔已無可取之楷模籍也抱能尚¶
可相從於閭里¶
<pb:KR3k0038_WYG_139-2a>¶
　　　囘吳學正　　　　　　　　李梅亭¶
洗塵土之袍未遑請益披月露之牘良佩鳴謙藏以為¶
榮報於何有恭惟某官風猷凝逺天韻淑均炳扶輿磅¶
礴之靈富詰屈聱牙之學生九辯九歌之地豈自隔於¶
脩門挾八戰八克之能將差强於敵國四六且工於駢¶
儷三千足想於縱横某有幸依仁過勤委贄故將軍之¶
雌伏難言李廣之無雙新進士之龍飛惟祝吳公之第¶
一¶
<pb:KR3k0038_WYG_139-2b>¶
　　　囘張學正　　　　　　　　方秋崖¶
某與滁人逰瑣瑣愧一經之陋有賢者在琅琅記三篋¶
之遺蔚然秀峯得此益友伏惟某官秉家傳於黄石換¶
仙骨於赤松兩上鄉書毎為子大夫之首幾年侯頖久¶
傾衆朋友之心惟領袖之非難必紀綱之自肅子帥以¶
正何嫌乎同隊之魚人得而輕則必有敗羣之馬欲覘¶
所學奚止於文願言淡墨之題式快蜚黄之迅某官知¶
其拙見謂之迂冠者五六人遄共詩書之樂山行六七¶
<pb:KR3k0038_WYG_139-3a>¶
里喜聞翰墨之香不頌而規乃予所望¶
　　　囘徐學正　　　　　　　　方秋崖¶
某思樂采芹訪醉亭之遺墨相從汗竹有虚榻之老儒¶
竊喜多聞敢問竒字恭惟某官深蔚琅琊之秀鏗鏘璆¶
玉之聲真將軍而不侯信文章之無據妄校尉而得雋¶
豈遭遇之有時苐觀雙鯉魚之書深識孤鳳凰之瑞知¶
吾心不可為功名累謂此學未易以言語求所見略同¶
起敬無斁屈陪後進正賴老成人之典刑翹跂前脩勿¶
<pb:KR3k0038_WYG_139-3b>¶
慙古君子之操履某奚師之敢匪友莫交費此公餘恐¶
已孤門外之尺雪談到聖處當胥晤席間之丈函遐想¶
金相庶幾玉我¶
　　　囘曹直學　　　　　　　　　鄭雪巖¶
某采芹藻之香何幸相從於衆楚挹芝蘭之秀孰云無¶
缺於百參睠然裁緘喜甚折屐伏惟某官妙六義四始¶
之㫖遺一唱三嘆之音獻賢能之書于王有嘉薦鶚升¶
俊秀之士於學増重堂鱣惟此子衿言觀領袖必操履¶
<pb:KR3k0038_WYG_139-4a>¶
之正者豈辭章而已哉識字幾何驚巽言之太甚持身¶
惟謹喜兊説以相資式遄甲乙之科少售辛勤之志某¶
蚤逰諸老自守一癯學不講德不脩敬佩聖言於洙泗¶
年相若道相似毎慙師説於昌黎何以見規竦然改聽¶
　　　囘趙校正　　　　　　　　　鄭雪巖¶
某問訊二三子雅聞趙日之温緬懐六一翁遄奉郇雲¶
之麗士氣振矣我心寫兮伏惟某官蘭猗猗而自香菊¶
鮮鮮而獨秀少日雕蟲之賦慨壯夫之不為今者伯魚¶
<pb:KR3k0038_WYG_139-4b>¶
之詩幾古人之可到靖惟吾道匪在陳言葢此心即堯¶
舜之心其所學必周孔之學儒之謂貴君豈茍云若徒¶
疲精於摛章繪句之間何以得意於含英咀華之外斯¶
文闗百聖之統覬明辨之盛名題千佛之經特餘事耳¶
某了無器局奚以範模人之患在為師其惟歛袵古之¶
學者為已當共書紳深幸得朋無忘規我¶
　　　囘薛集正　　　　　　　　方壺山¶
某幸甚論交睠然辱問師道不立久矣以我奚為人心¶
<pb:KR3k0038_WYG_139-5a>¶
所存者何惟子之勉如但優於分數正恐失之毫釐見¶
所見聞所聞是之審耳德其德道其道亦焉取斯不曰¶
文乎又其細者¶
　　　囘劉學録　　　　　　　　王實齋¶
某得劉公一紙書知為畏友笑邊生五經笥敢曰吾師¶
願從山水之間共尋文字之樂伏惟某官刋落訓故深¶
繹典墳歲貢鄉曲英已快雲天之横鶚妙在言語外當¶
為學海之老龍若徒擷其葩華恐自枯於根本正不必¶
<pb:KR3k0038_WYG_139-5b>¶
泥古人之糟粕甚至於以箕子為荄滋言觀訓誥誓命¶
之文要識唐虞成周之際庶乎有得奚患無聞某技止¶
黔驢璞如鄭鼠鏘晦菴之遺響敬佩贈言訪醉翁之舊¶
逰倚需投分尚邀傾倒相與發揮¶
　　　囘丁學録　　　　　　　　方秋崖¶
某薄言采藻甚慙斗北之魁孰與藝芳乃得易東之彦¶
於樂泮水美哉儒風伏惟某官孤鏘雅頌之音遄佩文¶
章之印秋天兩鶚行輩終無以易堯寒夜聚螢問學當¶
<pb:KR3k0038_WYG_139-6a>¶
期於肖孔如曰呫畢而已何啻滛哇之為詩正而葩言¶
掇其實溢為翰墨豈瑣瑣於蟲魚深入性情勿㝠㝠於¶
蟫蠧審爾則一第之溷子將又有三年之驚人某奚有¶
師資喜於友直胸中國子監此言何為及我哉心在醉¶
翁亭暇日相與談經耳報瓊焉禱母玉爾音¶
　　　囘茍學諭　　　　　　　　方秋崖¶
某兹奉翰題如聞談緒讀瑞芝記有嘉張孝子之門遡¶
&KR0228;栢亭願識魯臧孫之後儻無忝於乃祖足增重於吾¶
<pb:KR3k0038_WYG_139-6b>¶
儒科目區區胡為歎造物之兒戲節誼凛凛當不負故¶
家之父書惟其勉之行胥告矣¶
　　　回蔣學諭　　　　　　　　　方秋崖¶
某辱書感甚啓讀竦然見一刺史即周孔之曽何幅尺¶
非大丈夫無趙孟者枉以直尋其孰敢當抑子之過求¶
之方冊願毋忘燈火之一寒安得圓機亦欲扣風煙之¶
三逕言之喋喋意則拳拳¶
　　　囘李學諭　　　　　　　　　鄭雪巖¶
<pb:KR3k0038_WYG_139-7a>¶
吾子少而好賦早已升堂獨學陋而寡聞不量掌泮忽¶
景星之快覩承明月之暗投不鄙而來適諧所願恭惟¶
某人綆汲文𣲖頴脱塵編諒應皎皎以弗汚故多落落¶
而難合㫖趣甚逺要追作者之風步驟不凡肯墮諸人¶
之後未離豹隱猶混雞羣尚歛挹其有餘將琢磨而求¶
益買臣行膺富貴當可之時相如足比風騷豈終於困¶
某已疲織組聊寄跧蹄凡少年涉獵之為皆大道穿鑿¶
之病方期取正於韓襲和於李豈徒折艶於屈薫香於¶
<pb:KR3k0038_WYG_139-7b>¶
班斐然而成復之有愧謹毋足學恐成刻鵠之非歸有¶
餘師當悟飛鳶之樂¶
　　　囘彭學賔　　　　　　　　李梅亭¶
觀國之賔顧出習鄉之齒愛人以德何勤博我之文一¶
緘恵然三復感甚恭惟某官夙充岳貢見謂楚材子佩¶
明經詎肯受安昌之薦籛鏗好古祗欲為孔子之徒行¶
膺拾芥之科寧久采芹之客某自慙學落更愧名浮憂¶
則違之賴不失黔中之上佐士之仁者當或憐澤畔之¶
<pb:KR3k0038_WYG_139-8a>¶
大夫¶
　　　囘曹學賔　　　　　　　　　方秋崖¶
某辱書懇懇荷意渠渠有老成人願言苦口雖前進士¶
亦所甘心乃獨嗟鬢底之霜猶未參門外之雪作賔于¶
學豈曰佚老云乎哉求道於經匪惟戒得而已矣敬當¶
洗耳毋憚費辭¶
　　　回周糾彈　　　　　　　　　方秋崖¶
某辱教之及荷意甚厪糾豈易然是謂一學之風憲身¶
<pb:KR3k0038_WYG_139-8b>¶
率先耳毋羞諸子之月評跂相觀於俎豆之間要自得¶
於翰墨之外功名入手何哉足以為重輕歲月到頭勉¶
矣擇之於賢否匪伊胥晤共話所懐¶
　　　囘湯掌儀　　　　　　　　　方秋崖¶
某猥辱長牋備聞髙誼師道不古今直章句之云儒行¶
無他亦曰綱常而已嘉與吾黨深跂前脩抑抑威儀子¶
勿俄於側弁衮衮臺省吾何歉於無氊少須拱揖之間¶
覘見藏修之益¶
<pb:KR3k0038_WYG_139-9a>¶
　　　囘何掌服　　　　　　　　方秋崖¶
某荷君雅意貽我長牋君子其正衣冠禮在司服吾身¶
不願文繡言可書紳求之名義之間豈直出納而已行¶
胥告矣將不下帶而存審爾勉㫋遄且振纓而起聊以¶
為報率然有慙¶
　　　回姚掌膳　　　　　　　　方秋崖¶
某未見芝眉遽勤藻翰飯蔬食而樂乃屈司饔懐簞瓢¶
之憂不幾糜廪葢有餔啜者可為嘅嘆焉瞻彼炊煙羣¶
<pb:KR3k0038_WYG_139-9b>¶
然而至何哉接淅翩矣其歸幸以此而告之是亦君之¶
職也¶
　　　囘崔掌器　　　　　　　　方秋崖¶
某兹奉音郵如獲晤語禮藏於器無徒曰俎豆之間情¶
見乎辭已相知筆墨之外審自期止於富貴則所學奚¶
以綱常君苐安之軒冕倘來耳吾茍可矣山川其舍諸¶
敢以此言復之司聽¶
　　　囘蔣司書　　　　　　　　方秋崖¶
<pb:KR3k0038_WYG_139-10a>¶
某區區何似挈挈此來勝已之士與㳺豈無愛助非聖¶
之書不讀喜有司存庋而藏之職在是矣如識拜六經¶
之義孰敢取携少須從諸子之間共為尋繹略兹占報¶
莫既願言¶
　　　囘蔣教諭　　　　　　　　方秋崖¶
某暫留烏幕翹想鱣堂凡我友朋辱寄好音於尺素咨¶
爾庠序已銘雅意於寸丹何當袖司馬穰苴之書共講¶
伐單于可汗之略多文以為富式竚逢辰患行不能修¶
<pb:KR3k0038_WYG_139-10b>¶
豈無知已如但穿楊之技恐辜采藻之詩¶
　　　囘徐齋諭¶
某濫塵經席端奉書函患在好為師已切式微之歎未¶
有不須友敬歌伐木之章敢致贈言因以報貺挑達而¶
云挑闥豈真誤歟弄璋而寫弄麞恐貽譏矣幸毋憚蠅¶
頭之細更詳稽馬尾之訛¶
　　　回學職　　　　　　　　　劉後村¶
求民之瘼方思百里之憂友士之仁必考一鄉之善有¶
<pb:KR3k0038_WYG_139-11a>¶
來華問良慰素心伏惟省元學逺有源才髙無敵餘子¶
莫不辟易避秋賦之先登主司無乃冬烘致春闈之未¶
捷顧修名之方起何一第之足云某偶試絃歌復親衿¶
佩逢臨卭之客僕敢不共熏晉鄙之人子宜自勉¶
　　　囘學職　　　　　　　　　方壺山¶
長邑於斯曰師則吾豈敢入邦而問願友其士之仁初¶
疑甚荒喜有足語某人學該千古行表諸生樂長才於¶
魚泉恬未肯仕跨巨翼於鵬海怒而奮飛亦使叢桂之¶
<pb:KR3k0038_WYG_139-11b>¶
科名知有上杭之人物某行闖縣境欣聆書聲為儒通¶
今勉策勲於寸鐵自我作古當大刻於堅珉幸以吾言¶
勉諸同志¶
　¶
　¶
　¶
　¶
　翰苑新書續集卷二十五¶
