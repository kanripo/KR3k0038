# -*- mode: mandoku-view; -*-
#+TITLE: 翰苑新書
#+DATE: 2015-08-24 23:31:43.783547
#+PROPERTY: ID KR3k0038
#+PROPERTY: BASEEDITION WYG    
#+PROPERTY: JUAN 後集上卷二十
<pb:KR3k0038_WYG_090-1a>¶
欽定四庫全書¶
　翰苑新書後集上卷二十¶
　賀表新式¶
　　登極¶
　　　賀今上皇帝登寳位表　　　　李梅亭¶
具位臣姓某言恭覩詔書皇帝陛下登寳位者佑下民¶
而作君仰膺帝命有大德而得位俯順人心重明既升¶
萬民咸覩華夷闓澤社稷奠安臣某實懽實忭頓首頓¶
<pb:KR3k0038_WYG_090-1b>¶
首恭惟皇帝陛下睿哲生知緝熙丕顯南面譲者五道¶
允備於親賢西向遜者三躬難逃於厯數由剛徤中正¶
純粹之首出致謳歌訟獄朝覲之皆歸臣昔忝禁塗今¶
拘謫籍天與則與知符文帝之大横日新又新願誦成¶
王之小毖臣無任瞻天望聖激切屏營之至謹奉表陳¶
賀以聞¶
　　　賀皇帝登極　　　　　　　　眞西山¶
炎正中興適際百年之盛真人繼作聿新萬宇之瞻河¶
<pb:KR3k0038_WYG_090-2a>¶
海晏清璣衡明潤恭惟皇帝陛下天開睿哲神授英竒¶
朱邸宣猷已慰億兆人之望大横應卜嗣承十三聖之¶
休祗遹文謨仰承慈極紫宸南靣時聆任姒之徽音長¶
樂東朝日致閔曽之德孝以副遺大投艱之託以昭繼¶
志述事之功臣逖守价藩欣逢景運班聫近侍莫陪獸¶
舞之庭身接遐甿共仰龍飛之造¶
　　　賀皇帝登極　　　　　　　　陳篔牕¶
厯數承堯禆千嵗皇圖之正謳歌歸舜煥一時帝位之¶
<pb:KR3k0038_WYG_090-2b>¶
新廟社鼎安寰區泰定竊以百年南渡四世中興繼體¶
守文之功固永扶於基緒撥亂反正之畧將浸復於土¶
疆人未占以有孚天不言而善應是生上聖以開重明¶
恭惟皇帝陛下性德靖淵幾神濬哲韜除外邸隠然天¶
日之姿出入内朝允矣宗祊之望共識五馬之渡誰知¶
六龍之潜迨此承祧决於與子合夷夏之無外慶帝王¶
之有真佇歌周宣復古之詩併擬元結齊天之頌含齒¶
之衆企足以湏臣猥守京畿欣逢御極風雲從而萬物¶
<pb:KR3k0038_WYG_090-3a>¶
覩已丕聳於八垠日月照而四時行幸先輝於三輔¶
　　　賀皇帝登極　　　　　　　　王格齋¶
皇天佑宋洊逢揖遜之朝大人繼離益茂延鴻之業華¶
夷胥悅天人太和(中賀/)恭惟皇帝陛下聖敬日躋聰明¶
時憲克勤克儉不矜夏禹之能乃聖乃神廣運唐堯之¶
德自毓元良之望允若神天之心屬黄屋之倦勤顧青¶
宫而與子臣鄰環拱率百官若帝之初典禮交修輯五¶
瑞如器乃復於皇聲實横絶古今臣逺守偏州親見盛¶
<pb:KR3k0038_WYG_090-3b>¶
羙雖莫陪朝著對揚天子之休苐嘉與邦人謳歌吾君¶
之子¶
　　　賀今上皇帝登極　　　　　　王　松¶
厯數在躬嗣登大寳天人助順喜屬昌期十行之温詔¶
初頒四海之歡聲允洽(中賀/)恭惟皇帝陛下元良夙禀¶
仁孝彰聞付託得人膺慈皇之眷簡謳歌歸子罄逺俗¶
以皆徠聿觀萬化之新用侈累朝之慶臣適持漕節兼¶
攝郡符仰瞻北闕之班聫阻陪旅賀嘉與南閩之父老¶
<pb:KR3k0038_WYG_090-4a>¶
顒望泰平¶
　　臨御¶
　　　賀皇帝御正殿　　　　　　　　方秋崖¶
天臨南面於赫當陽星拱北辰惟皇建極離麗於恭黙¶
無為之後乾行於始初觀政之時(中賀/)恭惟皇帝濬哲¶
睿明廣淵齊聖三年無改父道謙未處於法宮一德克¶
享天心渙已新於大號時乘龍御當宁虎門臣越在侯¶
藩瞻言帝座朝既盈矣勤勞願警於鷄鳴夜如何其箴¶
<pb:KR3k0038_WYG_090-4b>¶
羙莫陪於鸞噦¶
　　　賀皇帝御正殿　　　　　　　洪平齋¶
閶闔之開皇道曠修日御之儀鈎陳之衞紫垣肇正辰¶
居之象萬邦星拱百辟雲從(中賀/)恭惟皇帝陛下繼體¶
守文宅中圖大講朝元之典册方重於建儲循大厯之¶
規禮將嚴於享帝適逢純吉首飭常居儼負扆以端臨¶
肅奉圭而入覲屹壯泰山之勢歡傳嵩嶽之呼臣心切¶
傾葵職縻分竹願借方寸之地莫遂就堯不違咫尺之¶
<pb:KR3k0038_WYG_090-5a>¶
天惟知戴舜¶
　　　賀皇帝御福寧殿　　　　　　李梅亭¶
祕殿鼎新昭鴻名而日掲宸居離麗肅龍御以天臨風¶
来南面之薫星拱北辰之所(中賀/)恭惟皇帝陛下體元¶
居正圖大宅中福庶民以是訓之彛寧萬國以惟和之¶
政盡力致孝既卑夏禹之宫修政攘夷復考宣王之室¶
棟取諸壯蔀轉而豐鸞聲既便於觀旂鶴駕仍通於問¶
寢誕敷文徳聿觀舞羽於兩階載纉武功式燕躋堂之¶
<pb:KR3k0038_WYG_090-5b>¶
萬夀臣攝麾黔鄙馳夢清都四海為家更願綢繆於牖¶
户萬民安宅益堅壯麗之山河¶
　　遜位¶
　　　賀皇帝遜位　　　　　　　　王格齋¶
恭黙思道乃倦於勤付託得人亟授以政再見唐虞之¶
相繼力行曽閔之所難(中賀/)恭惟皇帝陛下道塞堪輿¶
仁覃動植退藏於宻盖與天而為徒怵惕以興寧以位¶
而為樂世廓廓以無事功巍巍而不居遽興周康釋冕¶
<pb:KR3k0038_WYG_090-6a>¶
之心且篤長樂問安之孝允恭克讓莫匪循堯惟一執¶
中復以命禹蔽自九重之志光於二典之書某出守偏¶
州獲聞盛典曽是隆興之進士敢忘藜藿向日之心願¶
祝聖人之遐齡少致犬馬戀軒之意¶
　　聖節¶
　　　賀聖節　　　　　　　　　　朱晦庵¶
黄屋非心茂對重明之運玉巵為夀聿臨載育之辰慶¶
洽中天歡騰廣域恭惟皇帝陛下至仁被世盛徳在躬¶
<pb:KR3k0038_WYG_090-6b>¶
立聖政九百五條行堯之道履帝位三十六載薦舜於¶
天得聖人時心至愉而形至佚為天子父貴無敵而冨¶
無倫既申命之用休宜降年之有永臣欽逢盛旦假守¶
偏城即雲氣而望蓬莱阻陪拜手觀泰元之授神䇿徒¶
切傾心¶
　　　賀聖節　　　　　　　　　　朱晦庵¶
盛德當陽光啟重熙之運羣心就日樂推歸羙之誠有¶
開繞電之祥敢罄祈天之禱恭惟皇帝陛下慶流有衍¶
<pb:KR3k0038_WYG_090-7a>¶
德合无疆膺厯數以在躬垂衣裳而致治接黄帝推筴¶
迎日之統以莫不増過周家定鼎卜年之期自今其始¶
臣承流支郡幸際昌辰鰲忭千官班阻趨於文石嵩呼¶
萬嵗祝敢後於華封¶
　　　賀聖節　　　　　　　　　　史文昌¶
穹昊儲休光輔萬億年之祚聖神間世適符五百嵗之¶
期藹佳氣於乾坤溢歡聲於朝野恭惟皇帝陛下河清¶
應運電繞降祥儉勤本於性資忠厚循乎家法福全洪¶
<pb:KR3k0038_WYG_090-7b>¶
範符周后之歴年䇲受泰元邁漢家之永世與天齊乆¶
如日方升臣職守藩符籍通禁槖曉望五雲之彩阻班¶
賀於西清夜占列宿之文喜輝騰於南極¶
　　　賀聖節　　　　　　　　　　方秋崖¶
惟天敷五正淵獻之孟陬聞嶽呼三増泰元之神䇲星¶
樞明潤海宇清夷恭惟皇帝受命溥將躋民仁夀華夏¶
蠻貊罔不率登兹太平國家閒暇及是時所其無逸祥¶
開甲觀春在寅堦臣幸假熊馮甞陪獸舞河千里一曲¶
<pb:KR3k0038_WYG_090-8a>¶
雖逺京師亥二首六身但忻嵗紀¶
　　　賀聖節　　　　　　　　　　方巨山¶
神授甲子五百嵗而聖人生天闓昌辰萬斯年而景命¶
僕惟皇建極申命用休恭惟皇帝乃武乃文惟精惟一¶
内之中國外之夷狄訖是多盤言為尚書事為春秋動¶
無過舉於時假樂式際誕彌臣假守軍符瞻言宸扆唐¶
相上千秋錄莫陪嵩嶽之呼盧山有五老人共致華封¶
之祝¶
<pb:KR3k0038_WYG_090-8b>¶
　　　賀瑞慶聖節　　　　　　　　危巽齋¶
數盈良月正天地之清明瑞紀流虹極山河而輝映臣¶
工忭舞海表歡呼恭惟皇帝心廣慈仁化行恭儉光啟¶
重離之運慶申初度之辰克全堯舜之聰明相𫝊一道¶
將復文武之境土紹開中興臣再拜皇華恭逢誕節五¶
雲影轉望切近於蓬萊萬嵗聲𫝊祝實同於嵩嶽¶
　　　賀天基節　　　　　　　　　李梅亭¶
正月始和觀象越二三之日皇天眷命飛龍乘九五之¶
<pb:KR3k0038_WYG_090-9a>¶
時百祿是宜四方來賀恭惟皇帝聰明淵懿篤實輝光¶
體乾之元首庶物而寧萬國乘震以出轉一氣而開八¶
荒瑞夙應於虹流厯誕増於鳳紀臣仰瞻北極遥頌南¶
山蜀道青天身况居於蜀檄華陽墨水祝請效於華封¶
　　　賀天基節　　　　　　　　　劉後村¶
祝堯觀華甲辰式衍於萬齡自周至豐乙未肇迎於六¶
日虹流紀慶鰲忭均歡恭惟皇帝徽柔懿恭發强剛毅¶
新三十一年之政符世祖之清明受千八百國之朝彰¶
<pb:KR3k0038_WYG_090-9b>¶
武王之繼述誕彌厥月長發其祥臣輓粟罔功采荼非¶
據不俟駕固將朝也尚留西海之濵能歸羙以報上焉¶
竊謂南山之雅¶
　　　賀天基節　　　　　　　　　李梅亭¶
虞帝生於甲子衍鼎盛之春秋周伯見扵丙丁麗離明¶
之日月俶開犒晏肇聽嵩呼(中賀/)恭惟皇帝陛下聖神¶
武文剛徤篤實五百慶千秋之節博觀金鑑之篇三朝¶
受四海之圖始御玉觴之享混九州而共貫斂五福以¶
<pb:KR3k0038_WYG_090-10a>¶
誕敷臣將指雪邊傾心日表祠鷄蜀道粗知蜀父老之¶
情歸馬華山尤切華封人之祝¶
　　　賀天基節　　　　　　　　　方烏山¶
龍尾伏辰當良月肅清霜之後虹祥流渚適真人下丹¶
極之期鼎祚山安衢謡海溢(中賀/)恭惟皇帝陛下澤覃¶
萬宇統接千齡納物象於熙和含生豐泰成治功於簡¶
易取法乾坤日升月恒風行雷動寅畏自度於昭享國¶
之祥静樂難名益見為仁之夀臣拱瞻極北留繫周南¶
<pb:KR3k0038_WYG_090-10b>¶
豹尾雲垂苐馳神於漢殿虎彛霞泛等祝筭於華封¶
　　　賀重明節　　　　　　　　　黄竹坡¶
九月肅霜誕紀生商之節四方來賀同傾戴舜之心介¶
景福以維新標昌期於無極山川薦瑞夷夏均歡(中賀/)¶
恭惟皇帝陛下厯數在躬聰明時憲恩覃萬宇躋仁夀¶
以無遺守在四夷戢干戈而不殺德既侔於天地夀自¶
等於山河迨兹誕日之臨茂㩁天休之至臣親逢盛旦¶
阻守偏州捧漢殿之觴莫陪近列上堯封之祝徒有遐¶
<pb:KR3k0038_WYG_090-11a>¶
心¶
　　　賀重明節　　　　　　　　　王格齋¶
占長發之祥具曉天休申命之意授泰元之䇿殆非人¶
力所致之符亶時載夙之辰對越無疆之慶恭惟陛下¶
聰明天縱聖敬日躋受漢嶽之三呼荅揚景命斂箕疇¶
之五福敷錫庶民矧時慈闈並受遐祉我百爾九十何¶
啻夢齡之期心一臣三千同致後天之祝照臨所暨忭¶
蹈攸同臣身墮江湖名在簮槖望蓬莱之雲氣雖莫陪¶
<pb:KR3k0038_WYG_090-11b>¶
鴛鷺之班奉瑄玉於竹宫幸獲祝乾坤之筭¶
　　冊后¶
　　　賀册皇后　　　　　　　　　李梅亭¶
上聖盡倫懋建生民之極中闈正位益隆王化之基册¶
命惟新輿情胥慶臣竊以易十八變上乾坤而下咸恒¶
詩三百篇經夫婦以成孝敬合由天作治自家齊(中賀/)¶
恭惟皇帝陛下時敏身修日嚴親養爰及姜女思&KR0206;七¶
月之艱難娶于塗山纉禹八年之勤儉式涓榖旦肇正¶
<pb:KR3k0038_WYG_090-12a>¶
璇宫湏承堯母之顔降于媯汭兹考宣王之室因是謝¶
人邦之榮懐民以寧一臣傾心葵日屬耳椒風乏曹植¶
之材安敢獻母儀之頌考張華之作但知誦帝則之歌¶
　　皇太后同聽政¶
　　　賀皇后　　　　　　　　　　趙南塘¶
膺乾符而廸畏方繹睿思隆坤極以仰成益彰聖孝令¶
修庭户澤暢垓埏竊以昔賢君之履帝圖躬要道以順¶
天下西京如文景武東都若明章和莫不歸尊内朝取¶
<pb:KR3k0038_WYG_090-12b>¶
决初政恭惟皇帝陛下哲聰養晦兢業致䖍追先皇之¶
鉅恩欲報罔極禀太母之誠訓未占有孚左右率從小¶
大允若所謂敬其親則萬人悅仁於家而一國興言舉¶
斯心治指諸掌臣冒乗駟𫝊阻造龍墀不獲望穆穆薦¶
羞之容厠蹌蹌蹈舞之列瞻企誦躍倍越等倫¶
　　　賀册皇后(代皇弟/)　　　　　　陳篔牕¶
渙號楓宸進賢椒掖儼若長秋之正位翕然廣厦之歡¶
聲恭惟皇帝陛下道妙無倫治崇有夲化行宫壼固欲¶
<pb:KR3k0038_WYG_090-13a>¶
形王者之風養備庭闈又將教天下之孝爰及希年之¶
稱慶乃涓榖旦以升華仰奉親歡俯垂民極臣分光宗¶
翰聽命治朝喜日月之齊明祝乾坤之並夀¶
　　　賀册皇后　　　　　　　　　傅伯夀¶
離日麗天休益緜於寳祚軒星著象位宜正於璿宫大¶
册渙揚羣情欣忭恭惟皇帝陛下懋昭聖徳克謹化源¶
念宵旰憂勤妙幹萬幾之務而夙夜警戒實關中壼之¶
賢爰登天作之良用即坤承之重新二南之風教掲四¶
<pb:KR3k0038_WYG_090-13b>¶
海之儀刑臣假守潜藩欽聞盛典以婦道率下既追羙¶
於葛覃願聖人多男尚伸䖍於華祝¶
　　册妃¶
　　　賀皇帝册妃(代皇弟/)　　　　　陳篔牕¶
帝庭讀册妃掖陞華家治孔彰邦圖申固恭惟皇帝陛¶
下恩由親始德自近推肇風化於寰區人倫丕正儼儀¶
刑於宫壼嬪則具修爰遵慈訓之嚴用陟鴻名之貴佐¶
日之照普天所瞻臣夙忝近宗幸逢盛事知隂教之漸¶
<pb:KR3k0038_WYG_090-14a>¶
達賀陽德之愈亨¶
　　誕皇子¶
　　　賀皇帝誕皇子　　　　　　　趙南塘¶
太簇發春適叶泰通之運髙禖享德誕開震索之祥告¶
語自天讙謡載路(中賀/)臣聞君子永祚關寳命之睠懐¶
聖人多男出輿情之頌望厥占惟舊乃應在今恭惟皇¶
帝陛下與道合冲以仁為凖膏澤浹乎黎庶其和可知¶
馨香感於神明何福不降肆丕釐於女士果篤慶於王¶
<pb:KR3k0038_WYG_090-14b>¶
家靈源滋長磐石増固臣比修庾職近攝刑臺既駿奔¶
有百執事之分故旅賀不一書而足¶
　　　賀皇帝誕皇子　　　　　　　王格齋¶
穹祇隤祉將延洪過厯之占弓韣應祈庸對越承祧之¶
任事關九廟懽動四方(中賀/)恭惟皇帝陛下靈承天心¶
駿惠祖武民胥嘉靖皆效華封之祝堯神無怨恫靡俟¶
髙禖之祠漢篤生元子式應熙辰某不謂凋年見此遐¶
福身雖老矣子孫與有於榮懐心實忻然手足不知其¶
<pb:KR3k0038_WYG_090-15a>¶
舞蹈¶
　　　賀皇帝誕皇子　　　　　　　李梅亭¶
斗掲柄扵子躔式對履長之慶星重暉於甲觀肇開震¶
索之祥社稷安榮華夷闓懌臣竊以封人祝華願惟在¶
於多男帝子生商命誕膺於百禄矧春秋鼎盛之際重¶
日月離麗之明有道之長無思不服(中賀/)恭惟皇帝陛¶
下孝型四海仁育羣生怡怡愉愉愛敬盡九重之養詵¶
詵蟄蟄治安隆千嵗之基斯干詠朱芾之宜長樂増綵¶
<pb:KR3k0038_WYG_090-15b>¶
衣之喜臣濫紆郡紱阻綴庭紳歌本支百世之詩知不¶
遺於周士獻父母萬年之頌尚竊附於唐人¶
　　　賀皇帝誕皇子　　　　　　　周山房¶
重明繼照聿開有永之期一索得男肇啓無疆之慶華¶
夷蒙福臣庶交欣(中賀/)臣聞葛藟施于條枚固關於迓¶
續世嫡主乎匕鬯尤切於繼承矧當春秋鼎盛之時誕¶
降岐嶷夙成之器恭惟皇帝陛下迪用吉康寳行慈儉¶
事上帝而不大聲色惠宗工而時罔怨恫既安樂於神¶
<pb:KR3k0038_WYG_090-16a>¶
祇宜申錫於祚嗣臣魚符出守獸舞無階恭聞玉葉之¶
敷彌覺葵心之嚮才非方朔重陳禖祀之文志切華封¶
三上聖人之祝¶
　　　賀皇帝誕皇子(代兩國/)　　　　陳篔牕¶
席慶燕禖鍾祥熊夢宗祊盛事海宇歡聲(中賀/)恭惟皇¶
帝陛下宏紹平基繹宣洪業乾而稱父甫踰御極之五¶
年震以得男適近書雲之一日瑞氣既浮於宫壼慈顔¶
足稱於慶闈臣幸際殊恩恭被盛羙願嗣穆穆皇皇之¶
<pb:KR3k0038_WYG_090-16b>¶
詠且賡繩繩蟄蟄之詩¶
　　建儲¶
　　　賀皇帝册皇子　　　　　　　王格齋¶
春宫貳極有開震索之祥寳册揚庭庸鼔巽申之號慶¶
關九廟風動四方皇帝陛下堯大難名舜恭允塞天職¶
覆地職載莫喻休功月重輪星重暉益圖大計眷乃承¶
祧之重居無在傅之勤爰㳙選於剛辰俾光膺於殊禮¶
臨軒出令示一人有慶之符主鬯得人兆萬世無疆之¶
<pb:KR3k0038_WYG_090-17a>¶
福照臨所迨頌詠惟均臣昔參綺皓之㳺今辱嚴除之¶
侍靈源暨逺子孫與有於榮懐忭悃發中手足不知其¶
舞蹈¶
　　　賀皇帝册太子　　　　　　　應松湖¶
慶鍾烈祖仁賢見十世之孫本立皇家宗社衍萬年之¶
緒侈盛儀於朱芾渙新渥於綠綈皇帝陛下祇遹燕謀¶
増光鴻烈以長子主器受之震所繋匪輕為天下得人¶
謂之仁維公是選懋㨂金枝之秀誕颺玉册之華攷禮¶
<pb:KR3k0038_WYG_090-17b>¶
訂名固已遵嘉祐紹興之令典問安視膳益同講建隆¶
開寳之閎規臣邈戍荒陬聳傳盛事歌樂府重輪之日¶
幸託照臨奉玉關都䕶之觴莫陪抃蹈¶
　　　賀皇帝册皇子　　　　　　　應松湖¶
璿源毓慶獨超百世之本支寳册颺輝遵奏兩朝之典¶
憲㳙辰見廟主鬯承祧皇帝陛下智臨作君純乾為父¶
志厪業業用申天命之休禮重親親尤為人道之極上¶
以尊祖而親族下以固本而寧邦左右前後皆正人教¶
<pb:KR3k0038_WYG_090-18a>¶
已嚴於資善賢聖仁孝聞天下位即峻於承華臣忝庶¶
邦之侯莫陪抃蹈誦吾君之子徒劇謳歌¶
　　郊祀¶
　　　賀郊祀禮成　　　　　　　　李梅亭¶
靈承上帝拜况于郊敷錫厥民並受其福備成熙事薫¶
叶嘉生(中賀/)恭惟皇帝陛下翼翼小心顯顯令德氣和¶
感天地之應百穀用成兵寢極帝王之功四方無侮肇¶
稱濶典誕舉吉儀泰畤八觚肅圓丘而蕆事細書一札¶
<pb:KR3k0038_WYG_090-18b>¶
撫方夏以湛恩臣濫守麾符阻趨籩豆共給楚貢粗慙¶
縮酒之茅造託湘流莫對受釐之席¶
　　　賀郊祀禮成　　　　　　　　王格齋¶
嚴恭自度罄丹扆之純誠緼豫為紛輯紫壇之熙事四¶
方來賀萬福攸同叶氣塞乎堪輿歡聲揺乎海岳皇帝¶
陛下聰明時憲聖敬日躋肇親萬化之原敷錫庶民之¶
福外烽息警人皆耒耜之甿秋稼登場家有倉箱之積¶
載念降康之自聿嚴報本之祠多士駿奔賛丕天之鉅¶
<pb:KR3k0038_WYG_090-19a>¶
典千童羅舞陳昭代之彌文咸秩百神大賚四海臣久¶
違北闕隔在西陲㳙選休成幸獲再逢於盛際肅雝顯¶
相莫繇一覩於祲容苐偕扶杖之民同沭漏泉之澤¶
　　明堂¶
　　　賀明堂禮成　　　　　　　　牟存齋¶
天子接千嵗之統誕受丕基明堂度九尺之筵備成熙¶
事下民祗若上帝時㰴(中賀/)恭惟皇帝陛下受命溥將¶
承謨丕顯因五福之照大享崑崙得萬國之歡何虞玁¶
<pb:KR3k0038_WYG_090-19b>¶
狁輯我將之伊嘏立爾極於烝民臣尚執干戈阻趨籩¶
豆雖縻無疆之德莫陪多士之聫¶
　　　賀明堂禮成　　　　　　　　李梅亭¶
至治馨香備成熙事湛恩汪濊敷錫庶民上下統和華¶
夷闓懌(中賀/)恭惟皇帝陛下治民祗懼受命溥將鑒天¶
明地察之嚴屢修羙報思祖功宗德之大尤謹精禋肆¶
因萬寳之成肇舉九筵之典髙靈下墮和氣上騰臣乆¶
逺闕庭莫奔籩豆落霞秋水身縻刺史之左符廣樂鈞¶
<pb:KR3k0038_WYG_090-20a>¶
天夢繞總章之右个¶
　　　賀明堂禮成　　　　　　　　方秋崖¶
大享季秋修伊嘏我將之典陳常時夏絶此疆爾界之¶
分萬國歡心三靈響答臣竊以物本天人本祖夙嚴昭¶
配之禋聖饗帝孝饗親必具馨香之德不惟四海以職¶
來祭亦有五原奉珍願臣以此蕆八陛之祠兹實為千¶
載之遇(中賀/)恭惟皇帝陛下嚴恭寅畏齊聖廣淵萬物¶
盛多慕成康致治之羙十年教訓圖髙文宿憤之攄時¶
<pb:KR3k0038_WYG_090-20b>¶
靡有爭無思不服逺懐盖基於近悅神福殆出於人和¶
臣舊綴駿奔今司侯牧多士濟濟遥瞻清廟之肅雝征¶
夫詵詵惟謹皇華之咨度¶
　　　賀明堂禮成　　　　　　　　李梅亭¶
垂拱南面夙陶萬國之驩平秩西成載蕆九筵之享下¶
民祗若上帝時歆臣竊觀洛誥稱秩元祀之文實維成¶
周誕保七年之日思文后稷既歌爾極之詩伊嘏文王¶
復舉我將之典乃今異世與古同符(中賀/)恭惟皇帝陛¶
<pb:KR3k0038_WYG_090-21a>¶
下濬哲文明嚴恭寅畏寛裕足有容也坐澄滄海之波¶
神武而不殺夫潜息潢池之警肆合祛於路寢用均福¶
扵寰區臣濫守封疆阻趨籩豆總章衢室諒益盡天下¶
之心夜郎䍧牱亦知教諸侯之孝¶
　　　賀明堂禮成　　　　　　　　劉後村¶
中辛㳙吉聿崇三嵗之禋上帝享成丕擁一人之慶乾¶
坤昭貺宇縣歡騰(中賀/)恭惟皇帝陛下治極守成禮嚴¶
報本調元布政尚存黄帝之規嚴父配天肆舉周人之¶
<pb:KR3k0038_WYG_090-21b>¶
典精誠格於穹壤叶氣徧於幅員臣分閫攸拘侍祠伊¶
阻前宣室之席絶企清光扈甘泉之車猶存昨夢¶
　　肆赦¶
　　　賀肆赦　　　　　　　　　　王格齋¶
厯數在躬僕萬年之景命雷雨作解洽四表之歡心凡¶
蒙一洗之恩皆囿重熙之化(中賀/)恭惟皇帝陛下聖由¶
天縱德乃日新毓徳春宫恪謹文王之視膳非心黄屋¶
適逢虞舜之倦勤勉承不再之言嗣守無疆之厯睠兹¶
<pb:KR3k0038_WYG_090-22a>¶
有衆孰非夀皇所養之民咸與為春俾沭嗣聖惟新之¶
澤爰推曠蕩之典以答遐邇之心恢然天地之施生鼓¶
以風雷之號令臣叨守下郡與宣宏恩躬遇繼離之明¶
不私臨照喜偕扶杖之老相與謳歌¶
　　　賀肆赦　　　　　　　　　　王格齋¶
蕆儀吉土敬共三嵗之祠肆𤯝端門敷錫庶民之福渙¶
發風雷之號沛為雨露之仁凡在照臨舉同慶賴竊攷¶
聖人之饗帝盖承天意以惠民隤祉發祥具獲靈明之¶
<pb:KR3k0038_WYG_090-22b>¶
博貺赦過宥罪是覃汪濊之湛恩恭惟皇帝陛下道冒¶
堪輿恩柔動植邊鄙不聳皆為來王來享之人年穀順¶
成復見多黍多稌之世爰對一陽之律載祗八陛之壇¶
昭升于天聿嚴熙事有秩斯祜燕及函生臣墮在逺方¶
獲逢盛舉莫陪多士執籩豆以駿奔苐與逺民想笙鏞¶
而獸舞¶
　　玉璽¶
　　　賀玉璽　　　　　　　　　　趙南塘¶
<pb:KR3k0038_WYG_090-23a>¶
明王謹德来異域之貢珍博士辯文審先朝之藏璽九¶
賔咸慶百辟交歡(中賀/)臣聞三獻俘而商受球五畤郊¶
而漢薦璧固天休之是荷亦人力之可營未有大吕陳¶
於元英弗煩兵取遺珠得於赤水靡待使求綽然雲物¶
之返初出諸逺夷之效順如今剙見實古鮮倫兹盖恭¶
遇皇帝陛下誕保民彜丕承祖烈忠誠盛乎内未甞貴¶
貨而尚功干戈省厥躬所務尊賢而隆禮故乾位深居¶
於宸極而坤珍昭受於嵗端玉檢金泥蒐祥符之令典¶
<pb:KR3k0038_WYG_090-23b>¶
龍車鳳翥侈紹聖之龎恩觀申命之又新披故都之遄¶
復臣職縻藩邸夢繞觚稜舞干羽于階雖阻對揚於景¶
鑠卻走馬以糞更祈追蹟於淳風¶
　　　賀玉璽(代任參/)　　　　　　　趙南塘¶
天道左旋炎圖復振皇威北暢珍物遄歸元正㑹朝普¶
率呼抃(中賀/)伏以海嶽所産惟玉禀陽宗廟之傳以璽¶
守位元帝得之興晉祚光武因之洪漢京恭惟皇帝陛¶
下席累聖之休受一謙之益以時和嵗豐為上瑞以兵¶
<pb:KR3k0038_WYG_090-24a>¶
寢刑措為極功田租弛民羣生莫不安業皮幣事敵逺¶
國亦且懐仁故弗賔之海隅皆願屬於疆吏函封逺致¶
不知何國之白環篆刻孔彰咸曰寧王之大寳故府之¶
藏既入神州之復可知臣病解樞機勉之藩服觴稱萬¶
夀自憐遂隔於慶儀品列三金猶幸獲共於貢職¶
　　改元¶
　　　賀改元　　　　　　　　　　鄭雪巖¶
纂圖撫運應羲爻九五之占渙號紀年體麟筆一元之¶
<pb:KR3k0038_WYG_090-24b>¶
意布宣無外鼓舞惟均恭惟皇帝陛下光紹燕謀丕膺¶
鴻業謂持盈守成之責雖率舊章而視始正本之規實¶
觀新政深惟累朝履位之寳一本三代立國之仁慶積¶
自身福覃於下合二者之古訓標萬紀之徽稱重定乾¶
坤復開宇宙臣猥叨三輔首拜十行序叶璿璣已見九¶
重之居正名垂玉歴更同庶國之承休¶
　　　賀改元　　　　　　　　　　戴象麓¶
繼體纂圖大千齡之接統改元紀事示萬宇之同文綸¶
<pb:KR3k0038_WYG_090-25a>¶
綍誕膺華夷胥慶(中賀/)恭惟皇帝陛下聰明天縱仁孝¶
生知惟問安親得於大原故紀嵗亦師於成憲于疆于¶
理念紹興恢復之難浸明浸昌繼淳熙隆平之治集兹¶
二羙用紀初元臣跡繫龍川神馳象魏莫預在廷之列¶
徒傾拱北之心逺暨朔南一渾中和之教近占名數聿¶
符億萬之年¶
　　　賀端平改元　　　　　　　　李梅亭¶
政出九重丕承二祖之烈數周六十肇新萬物之元天¶
<pb:KR3k0038_WYG_090-25b>¶
開休命之申日永宣光之甲(中賀/)恭惟皇帝陛下緝熙¶
正學總攬大權涵育羣生務文景養民之政導迎和氣¶
出禹湯罪已之言思端拱信服於西戎及咸平威伸於¶
北狄魚魚雅雅享有道之長蟄蟄繩繩衍多男之慶裒¶
兩朝之羙號開萬世之丕圖臣濫綴使軺䖍宣宸綍審¶
已正統更願法五始之春秋改定告元行見襲百蠻於¶
冠帶¶
　　元㑹¶
<pb:KR3k0038_WYG_090-26a>¶
　　　賀元㑹　　　　　　　　　　李梅亭¶
元㑹蕆儀仗入龍樓之曉孟陬占象歴新鳳紀之編夷¶
夏來同堪輿協慶(中賀/)恭惟皇帝陛下乘乾之徤出震¶
而亨孝備愛欽浃三宫之和氣書頒寛大轉四海之仁¶
風於萬斯年自今以始臣乆違班著俶布藩條春見曰¶
朝徒想北辰之拱閏餘成嵗敢稽東作之平¶
　　元正¶
　　　賀元正　　　　　　　　　　王臞軒¶
<pb:KR3k0038_WYG_090-26b>¶
春王正月肇稱獻嵗之儀天子萬年増衍泰元之策永¶
膺多福敷錫庶民(中賀/)恭惟皇帝陛下道體泰亨徳儀¶
震動太嵗在酉民益富於酒漿休命用申化愈張於琴¶
瑟嘉與林林之衆茂臻啿啿之祺臣承惠守藩馳心戀¶
闕讀離騷賦既逢湘水之孟陬奉寛大書願布楚鄉之¶
農事¶
　　　賀元正　　　　　　　　　　方秋崖¶
春王三朝撫五辰於庶績天子萬夀轉一氣於八荒睿¶
<pb:KR3k0038_WYG_090-27a>¶
智有臨隂陽交泰(中賀/)恭惟皇帝陛下剛徤篤實徽柔¶
懿恭受命惟七年光已宣於文武班瑞于羣后和將在¶
於唐虞與物為春體元以長臣濫乘一障甫至三榮明¶
目逹聰但遥想獸樽之酌舉首奮翼無因陪鳬舄之朝¶
　　　賀元正　　　　　　　　　　魏鶴山¶
重光之配單閼嵗旅哲王攝提之正孟陬月臨簇達履¶
端於始長發其祥(中賀/)恭惟皇帝陛下天縱聰明日新¶
剛徤纂堯之緒嚴羲仲分命之咨行夏之時成伯禹八¶
<pb:KR3k0038_WYG_090-27b>¶
年之烈甄陶萬化域壔八荒臣叨守魚鳬阻班燕賀三¶
里之城七里之郭幸畢土功五畆之桑百畆之田當劭¶
農事¶
　　　賀元正　　　　　　　　　　李梅亭¶
嵗在閼逢三日先甲律中太簇萬物出寅兹惟行夏之¶
時孰非就堯之日(中賀/)恭惟皇帝陛下湛恩汪濊受命¶
溥將三光全寒暑平愈加寅畏五穀熟人民育益厚撫¶
摩玉衡占七政之齊木鐸謹百官之徇履端於始受禄¶
<pb:KR3k0038_WYG_090-28a>¶
于天臣承惠守藩馳心望闕孟春之月為端月有開皇¶
道之端長沙之星曰夀星請祝聖人之夀¶
　　　賀元正　　　　　　　　　　趙南塘¶
正月始和著於甲令三朝大㑹盛在寅杓惟聖憲天如¶
春澤物(中賀/)恭惟皇帝陛下儲神蠖濩受命穆清井鉞¶
參旗戢師干而不試箕風畢雨被豐澤以惟均肇乘蒼¶
陸之規増受紫壇之筴臣望京浸逺戀闕滋深周衛設¶
九賔之臚莫陪下列甘泉受羣吏之計惟詠昌期¶
<pb:KR3k0038_WYG_090-28b>¶
　　　賀元正(代皇弟/)　　　　　　　陳篔牕¶
鳯厯歸餘已兩逢於紀閠龍躔更始且六際於頒春帝¶
德誕敷民和丕應(中賀/)恭惟皇帝陛下體元居正圖大¶
宅中天地交而萬物通時方叶泰風雨時而百姓足嵗¶
復屢豐屬臨祈穀之佳辰仍叶獻椒之盛旦如山如阜¶
無古無今臣幸忝宗祊與朝閶闔一陽熊夢已蚤占男¶
子之祥五日虹流但預祝聖人之夀¶
　　冬至¶
<pb:KR3k0038_WYG_090-29a>¶
　　　賀冬至　　　　　　　　　　劉後村¶
昴星正冬式敬堯時之授辛日書至允符魯觀之占凡¶
居有截之區均效無疆之祝(中賀/)恭惟皇帝陛下剛徤¶
中正濬哲文明受六年五服之朝惟新厥德對七日一¶
陽之復長發其祥嘉與函生同躋夀域臣濫分菟竹越¶
在蠶叢嶰谷地寒詎望葭莩之動夜郎溪暖惟知葵藿¶
之傾¶
　　　賀冬至　　　　　　　　　　李梅亭¶
<pb:KR3k0038_WYG_090-29b>¶
七年而得攝提契元封之至日八能之合前殿闡大極¶
之治朝睿智有臨福禄來萃(中賀/)恭惟皇帝陛下聰明¶
淵懿剛徤粹精問寢龍樓謹冬温之定省䟽恩鳯檢廣¶
春育之涵濡迎神䇿於泰元薫嘉生之叶氣臣宅西乘¶
障拱北傾心自顧孤桐難旅周官之琴瑟幸舒一線當¶
圖蜀郡之袴襦¶
　　　賀冬至(代潭帥/)　　　　　　　真西山¶
羲觀天象驗至日於地雷堯授人時正仲冬於星昴叶¶
<pb:KR3k0038_WYG_090-30a>¶
時五紀慶集一人(中賀/)恭惟皇帝陛下固結民心延洪¶
帝命推策二十載肇迎寳鼎之祥卜世八百年長進雲¶
門之奏一陽來復萬夀無疆臣承惠守藩馳神呼嶽長¶
沙地濕氣敢望於吹葭化國日長心但同於傾藿¶
　　　賀冬至(代皇弟/)　　　　　　　陳篔牕¶
璿杓揷子復初見於天心玉厯標冬觀首書於雲物歡¶
騰四表慶輯九重(中賀/)恭惟皇帝陛下發育功深裁成¶
道妙御圖六稔乆迎化日之舒長課歴萬年又兆陽春¶
<pb:KR3k0038_WYG_090-30b>¶
之駘蕩屬唐宫之添線稱舜殿之垂裳不老乾坤無窮¶
宇宙臣叨陪近屬欣際大君喜溢漢觴共仰龍顔之粹¶
穆福緜周鼎庶同麟趾之阜安¶
　　祥瑞¶
　　　賀雪　　　　　　　　　　　黄竹坡¶
同雲蔽野甫占寒氣之升浮玉飛英爰表豐年之瑞事¶
關扈正喜徹龍顔(中賀/)恭惟皇帝陛下綏靖嘉師彌綸¶
神化潜天而天潜地而地罔間幽深曰雨而雨曰𤾉而¶
<pb:KR3k0038_WYG_090-31a>¶
𤾉同施闔闢時屬三冬之序祥開六出之霙委積徘徊¶
凝寳光於鳷鵲氛氲散漫接雲氣於蓬萊袪癘疾於崇¶
朝啓豐穰於嗣嵗雖均覆幬實頼裁成臣等俯愧燮調¶
勉圖報稱列賢才於庶位無晝臥洛陽之人激士氣扵¶
三軍有夜入蔡州之志¶
　　奏㨗¶
　　　賀収北土　　　　　　　　　趙南塘¶
一旅棲虞乆鬱復讐之志偏師克蔡倐収殘冦之功河¶
<pb:KR3k0038_WYG_090-31b>¶
嶽謐清雷風驩動(中賀/)竊惟啓之勦扈氏盡召六卿武¶
之逐匈奴親率萬騎矧肅慎之遺裔自靖康而積仇馮¶
恃兩河緜跨累世塗炭我黔庶席捲我衣冠氣奪上靈¶
勢徧中土茍知懐忠抱義孰不殞身痛心以為何時得¶
殄此賊而今乃貔虎弗煩於顕討鯨鯢坐却於嚴誅五¶
旬而併舉燕城一月而三獻戎㨗其剪暴除亂如拉枯¶
拾遺夐無前儔可謂大慶方厥根横長百年芟夷之弗¶
能及其焰將消一日撲滅而已盡繄惟天助顧豈人謀¶
<pb:KR3k0038_WYG_090-32a>¶
此盖恭遇皇帝陛下英畧通神仁聲懐逺御得其道能¶
令夷貊之率從吿成厥功遂刷髙文之宿憤方將紫盖¶
備太常之駕絳衣陳司𨽻之儀趣先修奉於洛陽雜耕¶
於渭上中興丕緒允屬昌期臣等汗馬靡勞雲龍何幸¶
受命而拜萬夀既式辟於漢疆移軍而復兩京尚繼刋¶
於浯頌¶
　　　賀蜀道誅馘吳曦　　　　　　黄竹坡¶
邊臣負固敢萌僣叛之心聖筭伐謀亟正誅夷之典方¶
<pb:KR3k0038_WYG_090-32b>¶
檄書於巴蜀已函首於京師天理昭明人心闓豫(中賀/)¶
竊以乾坤設位定尊卑而不易春秋立法馭臣子以至¶
嚴倘懐&KR0008;獍之凶難逭鯨鯢之戮盖神人之共憤抑覆¶
載之不容蠢爾逆曦敢萌亂畧惟爵賞之異數既封殖¶
于爾家載於旂常具紀前人之烈畀之節鉞爰及不肖¶
之孤金帛子女充牣其庭山川土田皈章爾宇曽無寸¶
效少答殊恩乃包藏其禍心欲跳梁於井幹舉關内喉¶
襟之地剪為盗區强漢中冠帶之民悉令胡服犯天下¶
<pb:KR3k0038_WYG_090-33a>¶
之大戒此人情之必誅剖貪惏之豕心聊快三軍之怒¶
獻突梯之䑕首各陳一體之功復見官儀來告宗廟恭¶
惟皇帝陛下修攘御宇勤儉守邦臨民忠嘉所謂父生¶
而師教流澤汪濊是誠春育而海涵惟兹昏迷自冒典¶
憲既正藁街之罪坐令棧道之安外攝蠻夷内懲姦慝¶
臣等叨居邇列莫賛明謨苐忻僣亂之平行見規恢之¶
復隗囂既敗知建武之中興劉闢成禽頌元和之聖德¶
　　　賀誅吳曦　　　　　　　　　危㢲齋¶
<pb:KR3k0038_WYG_090-33b>¶
河山有誓敢爾負恩天地不容竟兹授首人神憤雪海¶
宇歡同恭惟皇帝紹開中興布宣聖武三軍協力事方¶
急於規恢一夫當關志乃謀於竊據公連逺域欲悖太¶
陽以所守匪親而化為豺狼謂無天道見無禮於君而¶
誅如鳥雀寧變人心不勞尺兵遂膏齋斧平劉闢於蜀¶
本元和聖德之明除子璋於綿豈成都猛將之力臣叨¶
聫近屬假守神臯自謂露布之馳不知屐齒之折大開¶
明堂之朝賀深慰清廟之宣揚¶
<pb:KR3k0038_WYG_090-34a>¶
　　恢復¶
　　　代宣司賀復泗州　　　　　　應松湖¶
十乘啓行誕播順天之罰一城得雋首歸輿地之圖壯¶
士氣於前茅憚皇靈於破竹山河開闢夷夏歡呼竊惟¶
大義之鼓行尤貴先聲之響應漢數百戰由下沛以迎¶
降湯十一征盖自葛而始載矧泗水之名郡本都梁之¶
故城雞犬相聞乆渴旱霓之望豺狼肆噬可稽時雨之¶
師肆搴幟以先登果倒戈而效順民皆安堵市不易廛¶
<pb:KR3k0038_WYG_090-34b>¶
破淮北之藩籬諸道並進扼山東之門户萬里長驅陛¶
下黙運神機於昭聖武過師枕席之上救民水火之中¶
曰徯后后來蘇争持牛酒有不戰戰必勝行洗甲兵臣¶
肅奉廟謨董司戎律鋪淮濆而徹境土已觀因壘之降¶
伐玁狁以奏膚功竚見犂庭之舉¶
　¶
　¶
　翰苑新書後集上卷二十¶
